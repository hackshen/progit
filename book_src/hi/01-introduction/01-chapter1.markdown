# शुरुआत #

यह अध्याय गिट के साथ कैसे शुरुआत की जाए की व्याख्या करेगा। सर्वप्रथम हम संस्करण नियंत्रण (version control) के साधनों की पृष्ठभूमि पे एक नज़र डालेंगे, इसके बाद गिट को कैसे किसी सिस्टम में इंस्टॉल करना है ये बताया जायेगा और फिर कैसे सेटअप पूरा कर इसके साथ काम करना है बताया जाएगा। इस अध्याय के आखिरी हिस्से से स्पष्टीकरण मिलेगा कि गिट क्यों बनाया गया और आपको इसका इस्तेमाल क्यों करना चाहिए, जिसके समर्थ आप तब तक हो चुके होंगे।

## संस्करण नियंत्रण ##

संस्करण नियंत्रण (version control) क्या है और इसके बारे में पता होना किसलिए मददगार है? संस्करण नियंत्रण (version control) एक पद्धति है जो समय के साथ किसी फ़ाइल या फ़ाइल समूह में होने वाले परिवर्तनों को याद रखती है जिसका प्रयोग करके आप उनकी किसी पूर्ण अवस्था का बाद में परीक्षण कर सकते हैं। यद्यपि इस पुस्तक के उदाहरण सॉफ्टवेयर फाइल्स का प्रयोग करके संस्करण नियंत्रण का प्रदर्शन करते हैं, वास्तविकता में किसी भी प्रकार की फ़ाइल ऐसे सिस्टम में रखी जा सकती है।
